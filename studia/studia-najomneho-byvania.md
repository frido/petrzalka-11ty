---json
{
   "title": "Štúdia nájomného bývania",
   "date": "2020-06-17T19:14:21.000Z",
   "draft": false,
   "tags": [
      "studia"
   ],
   "layout": "layouts/post.njk",
   "description": "Účelom urbanistickej štúdie je preveriť možnosti umiestnenia nájomného bývania na území Bratislavy vo vybraných lokalitách na mestských pozemkoch a na pozemkoch súkromných investorov",
   "icon": "/img/studia_najomneho_byvania/image--000.jpg",
   "source": "https://www.petrzalka.sk/wp-content/uploads/2020/01/Info.-2.-n%C3%A1vrh-zadania-%C5%A0t%C3%BAdie-n%C3%A1jomn%C3%A9ho-b%C3%BDvania-MZ.pdf",
   "sources": [
      "https://www.petrzalka.sk/wp-content/uploads/2020/02/KUPVaR-zapisnica_2020-01-21_overena.pdf"
   ],
   "amount": 0,
   "schedule": [
      {
         "title": "Materiál na rokovaní komisie ÚPVaR",
         "dateReal": "21. január 2020"
      },
      {
         "title": "Materiál na rokovaní MZ",
         "dateReal": "4. február 2020"
      }
   ]
}
---

Účelom urbanistickej štúdie je preveriť možnosti umiestnenia nájomného bývania na
území Bratislavy vo vybraných lokalitách na mestských pozemkoch a na pozemkoch
súkromných investorov, ktoré si vyžadujú pre potreby umiestňovania bývania zmenu
platného územného plánu mesta. Urbanistická štúdia navrhne možné zmeny funkčného
využitia územia s potrebnou občianskou vybavenosťou, dopravnou a technickou
infraštruktúrou. Preverí jednotlivé lokality ako alternatívne riešenia na území mesta a na
základe vyhodnotenia bude spracovaný čistopis ako podklad pre zmeny a doplnky územného
plánu mesta.

**Vybrané lokality:**

Na mestských pozemkoch:
* BAZOVÁ, MČ Bratislava-Ružinov
* PASTIERSKA, MČ Bratislava-Rača
* PEKNÁ CESTA 1, MČ Bratislava-Rača
* NA VRÁTKACH 1, MČ Bratislava-Dúbravka
* **BRATSKÁ, MČ Bratislava-Petržalka**
* **SOSNOVÁ, MČ Bratislava-Petržalka**
* **ŠUSTEKOVA, MČ Bratislava-Petržalka**

Na pozemkoch súkromných investorov:
* MLYNSKÉ NIVY, MČ Bratislava-Ružinov
* PEKNÁ CESTA 2, MČ Bratislava-Rača
* VÝCHODNÁ, MČ Bratislava-Rača
* RAČIANSKA, MČ Bratislava-Rača
* AGÁTOVÁ 1, MČ Bratislava-Dúbravka
* AGÁTOVÁ 2, MČ Bratislava-Dúbravka
* AGÁTOVÁ 3, MČ Bratislava-Dúbravka
* NA VRÁTKACH 2, MČ Bratislava-Dúbravka
* **MUCHOVO NÁMESTIE, MČ Bratislava-Petržalka**
* **VIEDENSKÁ CESTA, MČ Bratislava-Petržalka**

{% figure "img/studia_najomneho_byvania/image--000.jpg", "img/studia_najomneho_byvania/image--000.jpg", "BRATSKÁ" %}
{% figure "img/studia_najomneho_byvania/image--001.jpg", "img/studia_najomneho_byvania/image--001.jpg", "SOSNOVÁ" %}
{% figure "img/studia_najomneho_byvania/image--002.jpg", "img/studia_najomneho_byvania/image--002.jpg", "ŠUSTEKOVA" %}
{% figure "img/studia_najomneho_byvania/image--003.jpg", "img/studia_najomneho_byvania/image--003.jpg", "MUCHOVO NÁMESTIE" %}
{% figure "img/studia_najomneho_byvania/image--004.jpg", "img/studia_najomneho_byvania/image--004.jpg", "VIEDENSKÁ CESTA" %}

**Hlavnými cieľmi bude:**
* zmapovať súčasný stav a overiť urbanistickú koncepciu vybraných lokalít, z hľadiska
umiestňovania bývania, vyhodnotiť ich vhodnosť pre výstavbu bytov najmä vzhľadom na
dostupnosť základnej a vyššej občianskej vybavenosti, dopravné pripojenie, dostupnosti
verejnej
osobnej dopravy, existenciu peších a cyklistických trás, verejného priestoru, technickej
vybavenosti,
* určiť nové podmienky funkčného a priestorového usporiadania lokalít, ktoré vyhovujú
kritériám pre umiestňovania bývania vo viacpodlažnej, malopodlažnej a polyfunkčnej obytnej
zástavbe. Nové funkčno-priestorové usporiadanie bude slúžiť ako podnet pre zmenu,
* zdokumentovať navrhované funkčné zmeny vo väzbe na širšie vzťahy, napojenie na
komunikačnú sieť, technickú infraštruktúru, vo vzťahu základnej OV.
Funkčné využitie lokalít bude spracované invariantne. Variantne bude spracovaná
hmotová a priestorová regulácia lokalít.

Dňa 20.01.2020 bol návrh zadania prerokovaný v Komisii správy majetku a miestnych
podnikov a dňa 21.01.2020 v Komisii sociálnej a bytovej a v Komisii územného plánovania,
výstavby a rozvoja.

## Komisia územného plánovania

**Komisia neodporúča súhlasiť so Štúdiou umiestnenia nájomného bývania na území Bratislavy.**

Komisia odporúča pridať lokalitu Starohájska (pri parkovisku dostihovej dráhy) do zoznamu lokalít
Štúdie umiestnenia nájomného bývania na území Bratislavy.

Komisia odporúča vyňať lokalitu Viedenská zo zoznamu lokalít Štúdie umiestnenia nájomného
bývania na území Bratislavy.
