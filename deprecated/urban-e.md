---json
{
   "title": "Urban E",
   "date": "2020-07-05",
   "tags": [
      "projekt"
   ],
   "layout": "layouts/post2.njk",
   "description": "Medzinárodný projekt URBAN-E je zameraný na rozvoj elektromobility, podporu rozširovania infraštruktúry elektronabíjacích staníc a prepojenia na iné druhy dopravy, na znižovanie znečistenia ovzdušia v hlavných mestách Slovinska, Chorvátska a Slovenska – v Ľubľane, Záhrebe a Bratislave.",
   "icon": "",
   "source": "https://zastupitelstvo.bratislava.sk/data/att/23543.pdf",
   "sources": [
      "https://www.petrzalka.sk/wp-content/uploads/2020/01/Z%C3%A1pisnica-%C4%8D.7-janu%C3%A1r-2020.pdf",
      "https://www.petrzalka.sk/wp-content/uploads/2020/02/KUPVaR-zapisnica_2020-01-21_overena.pdf"
   ],
   "amount": 0,
   "schedule": [
{
         "title": "Príprava projektu",
         "status": "success",
         "description": "hotovo",
         "sub": [ 
            {
               "title": "Informácia o schválení projektu",
               "source": "https://zastupitelstvo.bratislava.sk/data/att/23543.pdf",
               "status": "",
               "description": "",
               "timelineDate": "2017-12-07"
            },
            {
               "title": "Zasadnutie komisie správy majetku a miestnych podnikov",
               "source": "https://www.petrzalka.sk/wp-content/uploads/2020/01/Z%C3%A1pisnica-%C4%8D.7-janu%C3%A1r-2020.pdf",
               "status": "",
               "description": "",
               "timelineDate": "2020-01-20"
            },
            {
               "title": "Zasadnutie komisie územného plánu, výstavby a rozvoja",
               "source": "https://www.petrzalka.sk/wp-content/uploads/2020/02/KUPVaR-zapisnica_2020-01-21_overena.pdf",
               "status": "",
               "description": "",
               "timelineDate": "2020-01-21"
            }
         ]
      }
   ]
}
---

Medzinárodný projekt URBAN-E je zameraný na rozvoj elektromobility, podporu
rozširovania infraštruktúry elektronabíjacích staníc a prepojenia na iné druhy dopravy, na
znižovanie znečistenia ovzdušia v hlavných mestách Slovinska, Chorvátska a Slovenska – v
Ľubľane, Záhrebe a Bratislave.

##### Ciele
V rámci navrhovaného projektu sa v mestách Bratislava, Ľubľana a Záhreb postaví celkom
167 nabíjacích staníc pre elektromobily z toho 144 ks na striedavý prúd AC (doba nabitia
v priebehu niekoľkých hodín) a 23 ks rýchlonabíjacích staníc na jednosmerný prúd DC (doba
nabitia cca. 20 minút). Pre mesto Bratislava je z toho naplánovaných 50 ks AC a 5 ks DC
staníc, ktorých inštaláciu zabezpečí kompletne Západoslovenská energetika. Nabíjacie
stanice budú spĺňať všetky zodpovedajúce štandardy nabíjania (CCS, CHAdeMO, Typ 2)
a budú plne interoperabilné v rámci slovenskej aj celoeurópskej siete nabíjacích staníc.
Zabezpečí sa tak okrem iného aj bezproblémové nabíjanie elektromobilov prichádzajúcich do
hlavného mesta zo zahraničia.

###### Vedúci partner – koordinátor projektového konzorcia:
- Petrol, Ľubľana, Slovinsko (energetická spoločnosť)

###### Partneri
* Západoslovenská energetika, a.s., Slovensko
* GO4, s.r.o., Slovensko (prevádzkovateľ logistických, kuriérskych a cyklokuriérskych
služieb)
* GoOpti, Slovinsko (prevádzkovateľ transportných služieb na báze elektrických vozidiel)
* Mesto Ľubľana, Slovinsko
* Petrol, Zagreb, Chorvátsko
* Hlavné mesto SR Bratislava, Slovensko
* Slovinské železnice, Slovinsko
* Mesto Záhreb, Chorvátsko

##### Predpokladané prínosy projektu
Projekt URBAN-E je príležitosťou pre aktívne zapojenie hlavného mesta Bratislavy do
rozhodovacích procesov budovania siete nabíjacích staníc pre elektromobily na svojom
území. Zároveň je to unikátna možnosť pre hlavné mesto ako sa aj podieľať na zhodnotení
možností zavádzania nových obchodných modelov a riešení v oblasti udržateľnej mobility
(najmä e-car sharing a e-taxi).

V rámci projektu sa vytvorí platforma kľúčových hráčov pre zavádzanie rôznych opatrení
udržateľnej dopravy s dôrazom na elektromobilitu, ktorej úlohou bude aj facilitácia výstavby
nabíjacej infraštruktúry na území mesta a zavádzania ďalších opatrení pre podporu
udržateľnej dopravy.

Hlavné mesto ďalej získa aj nové poznatky z testovania inteligentného riadenia (navádzania)
elektromobilov na voľné parkovacie miesta prostredníctvom inteligentných senzorov
a z vyhodnotenia možností pre zavedenia inovatívnych intermodálnych dopravných riešení.

Zapojenie a úlohy hlavného mesta SR Bratislavy do projektu / Hlavné aktivity hlavného
mesta SR Bratislavy v projekte:
* Vytvorenie platformy kľúčových hráčov pre zavádzanie udržateľnej dopravy s dôrazom na
elektromobilitu (s účasťou zástupcov mestských častí), systémová facilitácia rozvoja
elektromobility/nabíjacej infraštruktúry a strategická podpora pri zavádzaní nových
inovatívnych nástrojov mestskej mobility (napr. pri vyhodnotení e-carsharing modelu)
* Participácia na vyhodnotení možností zavedenia elektrických taxíkov a carsharing systému
na báze elektromobilov
* Participácia na plánovaní siete nabíjacích staníc pre elektromobily a poskytnutie
vyhradených parkovacích miest pre elektromobily v bezprostrednej blízkosti nabíjacej
stanice (v rámci územnej kompetencie hl. mesta)
* Participácia na vyhodnotení možností a na budovaní integrovaného systému rôznych
druhov osobnej dopravy v meste (rozvoj intermodálnych riešení)
* Participácia na diseminácii - šírení a komunikácia výsledkov projektu resp. komunikácia
o možnostiach udržateľnej dopravy v meste
Zapojenie hlavného mesta SR Bratislavy je v role partnera. Účasť odborných pracovníkov
Magistrátu pri tvorbe strategických materiálov, pri realizácii aktivít a na odborných
workshopoch resp. pracovných stretnutiach prispeje k odbornosti stanovovaných postupov
a metód.

Náklady na predprojektovú prípravu pokrývajú v plnej výške súkromní partneri projektu, nie
hlavné mesto Bratislava. Väčšinu nákladov slovenskej časti konzorcia tvoria investičné
náklady súvisiace s výstavbou nabíjacej infraštruktúry. Inštaláciu elektronabíjacích staníc v
Bratislave zabezpečí Západoslovenská energetika, a.s. ako národný gestor projektu.

##### Rozpočet projektu
Celkový rozpočet medzinárodného projektu URBAN-E je v sume 4,473 mil. € odhadovaných
oprávnených nákladov, so spolufinancovaním 85% z grantu EÚ v sume max. 3,802 mil. €.
Rozpočet slovenskej časti konzorcia v rámci projektu predstavuje 1 405 000 €, vrátane
spolufinancovania vo výške 15%.

Náklady na predprojektovú prípravu pokrývajú v plnej výške súkromní partneri projektu, nie
hlavné mesto Bratislava. Väčšinu nákladov slovenskej časti konzorcia tvoria investičné
náklady súvisiace s výstavbou nabíjacej infraštruktúry. Inštaláciu elektronabíjacích staníc v
Bratislave zabezpečí Západoslovenská energetika, a.s. ako národný gestor projektu.

**Rozpočet projektu pre hlavné mesto SR Bratislava je 95 640 € na obdobie realizácie projektu (3 roky)**. 
Miera financovania: 85% zdroje EÚ, maximálna výška spolufinancovania
zo strany hlavného mesta: 15%, t.j. 14 346 €. Rozpočet projektu mesta zahŕňa oprávnené
výdavky na štúdie, disemináciu projektu, zvyšovanie povedomia o e-mobilite a projektový
manažment. Vzhľadom na typ aktivít realizovaných mestom - „soft“ aktivity sú zamerané na
financovanie ľudských zdrojov bez potreby investícií do infraštruktúry.

**Realizácia projektu: 3/2017 - 12/2020 (3 roky)**

**Finančné prostriedky sú zahrnuté v navrhovanom rozpočte hlavného mesta SR Bratislavy na roky 2018 - 2020.**

{% timeline "21.01.2020", "Zasadnutie komisie územného plánu, výstavby a rozvoja", "https://www.petrzalka.sk/wp-content/uploads/2020/02/KUPVaR-zapisnica_2020-01-21_overena.pdf" %}
Informácie k zámeru výstavby elektronabíjacích staníc v rámci projektu URBAN-E odprezentoval Milan Raus z OÚRaD.

Komisia berie zámer výstavby nabíjacích staníc na parkoviskách v správe mestskej časti BratislavaPetržalka na vedomie a požaduje uzavretie zmluvy, ktorá bude riešiť najmä:
* Vzájomný vzťah prevádzkovateľa nabíjacích staníc a mestskej časti.
* Možnosti zmien (presunu, úpravy), prípadne zrušenia nabíjacej stanice.
* Špecifikáciu regulácie (státia) na parkovacích miestach označených dopravným značením II 8c Nabíjacia stanica.
* Ekonomický model spojený s užívaním parkovacích miest aj v súvislosti so zavádzanou Petržalskou parkovacou politikou (VZN MČ č. 13/2019) a aj pripravovanou mestskou parkovacou politikou
(VZN hl. m. SR BA č. 8/2019). 
{% endtimeline  %}


{% timeline "20.01.2020", "Zasadnutie komisie správy majetku a miestnych podnikov", "https://www.petrzalka.sk/wp-content/uploads/2020/01/Z%C3%A1pisnica-%C4%8D.7-janu%C3%A1r-2020.pdf" %}
Materiál uviedla Mgr. Broszová, vedúca RSMM, nakoľko ide o informačný materiál, ktorý
nebude predmetom rokovania zastupiteľstva. Členom komisie sa nepáči, že nabíjacie stanice
sú navrhnuté na existujúcich parkovacích miestach, žiadajú zistiť, akú náhradu ponuka v
danom území za zabratie parkovacích miest žiadateľ zámeru, keďže ide o komerčný účel a
prídeme nim o parkovacie miesta
{% endtimeline  %}

{% timeline "07.12.2017", "Zasadnutie Mestského zastupiteľstva", "https://zastupitelstvo.bratislava.sk/data/att/23543.pdf" %}
Hlavné mesto SR Bratislava bolo začiatkom r. 2017 oslovené s ponukou na zapojenie do
medzinárodného projektu „URBAN-E“. Na pravidelnej porade primátora bolo dňa
17.01.2017 schválené zapojenie hlavného mesta do prípravy projektu. Partneri projektu
podali žiadosť o grant EÚ v rámci výzvy programu Nástroja na prepájanie Európy -
Connecting Europe Facility (TEN-T) s termínom na predkladanie projektových žiadostí do
7. februára 2017. Projekt bol koncom júna 2017 schválený Európskou komisiou na podporu
EÚ s dobou realizácie 3/2017 - 12/2020.

V rámci 13 schválených dopravných projektov zo Slovenska pre podporu EÚ v rámci
Nástroja na prepájanie Európy bol z dopravných projektov podporujúcich rozvoj
infraštruktúry pre nabíjacie stanice pre e-automobily okrem projektu URBAN-E zaradený aj
projekt NEXT-E - nadnárodný projekt šiestich krajín na budovanie siete nabíjacích staníc pre
elektromobily v rámci transeurópskeho dopravného koridoru.

Projekt URBAN-E je zameraný na rozvoj nabíjacej infraštruktúry pre elektrické vozidlá v
mestách zapojených partnerov projektu - Bratislava, Ľubľana a Záhreb, vyhodnotenie
možností zavedenia inovatívnych modelov udržateľnej dopravy založených na elektrických
vozidlách (najmä e-car sharing, e-taxi, e-shuttle) a na otestovanie inteligentných riešení v
oblasti zelenej mestskej mobility a parkovania (senzory pre miesta rezervované pre nabíjanie
elektromobilov, inteligentná rezervácia nabíjania, vyhodnotenie intermodálnych dopravných
riešení).

Projekt URBAN-E je v súlade so schválenou Stratégiou podpory a rozvoja elektromobility na
území hlavného mesta SR Bratislava a priamo podporuje aj ciele resp. opatrenia ďalších
strategických dokumentov vrátane Programu hospodárskeho a sociálneho rozvoja hlavného
mesta SR Bratislavy na roky 2010-2020, Územného generelu dopravy hl. mesta SR
Bratislavy, Akčného plánu udržateľného energetického rozvoja hl. mesta SR Bratislavy a
Stratégie adaptácie na nepriaznivé dôsledky zmeny klímy na území hl. mesta SR Bratislavy.

V rámci projektu sa v mestách Bratislava, Ľubľana a Záhreb vybudujú nabíjacie stanice pre
elektromobily, z toho **pre mesto Bratislava je naplánovaných 50 ks AC nabíjacích staníc na striedavý prúd (doba nabitia v priebehu niekoľkých hodín) a 5 ks DC staníc - rýchlonabíjacích staníc na jednosmerný prúd (doba nabitia cca. 20 minút), ktorých inštaláciu zabezpečí kompletne Západoslovenská energetika.**

V rámci projektu sa vytvorí platforma kľúčových hráčov pre zavádzanie rôznych opatrení
udržateľnej dopravy s dôrazom na elektromobilitu, ktorej úlohou bude aj facilitácia
výstavby nabíjacej infraštruktúry na území mesta a zavádzania ďalších opatrení pre podporu
udržateľnej dopravy.

Projekt URBAN-E je príležitosťou pre aktívne zapojenie hlavného mesta Bratislavy do
rozhodovacích procesov budovania siete nabíjacích staníc pre elektromobily na svojom
území. Zároveň je to unikátna možnosť pre hlavné mesto ako sa aj podieľať na zhodnotení
možností zavádzania nových obchodných modelov a riešení v oblasti udržateľnej mobility
(najmä e-car sharing a e-taxi).

Hlavné mesto získa aj nové poznatky z testovania inteligentného riadenia (navádzania)
elektromobilov na voľné parkovacie miesta prostredníctvom inteligentných senzorov
a z vyhodnotenia možností pre zavedenia inovatívnych intermodálnych dopravných riešení.

Uznesením Mestskej rady hlavného mesta SR Bratislavy č. 631/2017 zo dňa 23. 11. 2017
Mestská rada hlavného mesta SR Bratislavy odporúča Mestskému zastupiteľstvu
hlavného mesta SR Bratislavy prerokovať Informáciu o schválení projektu URBAN-E
(e-Mobility, Infrastructure and Innovative Intermodal Services in Ljubljana, Bratislava
and Zagreb / e-mobilita, infraštruktúra a inovatívne intermodálne služby v Ľubľane,
Bratislave a Záhrebe). 
{% endtimeline  %}